<?xml version="1.0" encoding="UTF-8"?>
<blog:item title="Corrida de toros" xmlns:blog="http://www.codejive.org/NS/portico/weblog">
	<blog:content xmlns="http://www.codejive.org/NS/portico/richtext">
		Ok, weer <link internal="/FotoAlbum/Fotos/2006/2006-07-08%20Corrida%20de%20toros">nieuwe foto's</link>, maar deze keer met een
		waarschuwing! Het gaat hier om een stierengevecht en ik heb niks
		weggelaten, dus niet kijken als je er niet tegen kunt.
		<para/>
		Waarom zijn we naar een stierengevecht gegaan? Tsja, feitelijk voelde we
		ons een beetje verplicht. (Mannen even opletten, lastige
		relatie-omschrijving volgt) De zoon van een goede vriendin van de moeder
		van Marcela woont hier in Madrid en volgt een opleiding tot Torero
		(stierenvechter). Het is een jonge jongen van een jaar of 18 die hier
		ver van z'n familie in Colombia in z'n eentje woont en die belde ons
		gister op of wij wilde komen kijken naar zijn "plaatsingexamen" waar
		wordt gekeken of hij mag meedoen aan de komende wedstrijden. Ondanks dat
		we geen van allen zin hadden konden we niet echt nee tegen hem zeggen
		en met het excuus "when in Rome do as the Romans do" zijn we toch maar
		gegaan.
		<para/>
		Het leek ook niet zo erg, het zijn jongens in opleiding, wat zullen we
		te zien krijgen, dat zal toch wel meevallen. En dan kom je daar aan en dan
		zie je een groep bloednerveuze jongens die aan de laatste inspectie van
		hun outfit bezig zijn en dan lijkt het allemaal wel feestelijk.
		<para/>
		Totdat dus de eerste stier met een zwaard in z'n bast voor je neus z'n
		bloed op de grond aan het hoesten is. Ik had 2 huilende meiden naast me
		en ik moet eerlijk toegeven dat ik het ook best moeilijk had. Het is echt
		geen vrolijk gezicht.
		<para/>
		En toen moesten we dus nog 5 stieren.
		<para/>
		Laat ik ook voor de volledigheid de redenatie die veel spanjaarden hebben
		voor het in stand houden van deze "sport" vermelden: een stier is maar
		voor weinig dingen goed, ze geven geen melk en je hebt er maar een paar
		nodig voor de fok. Het enige dat men doet is een spelletje met ze spelen
		waarbij de kunst is om de uiteindelijke doodsteek zo snel mogelijk te
		laten verlopen (nadat de stier is gevallen komt er meteen iemand om de
		genadeklap te geven waarna de stier naar een gereedstaande mobiele
		slagerij wordt gesleept). De manier waarop het dier gedood wordt zou dan
		niet veel erger zijn dan wanner het door een slager gebeurt en tevens komt
		de stier dan "eervol" aan z'n einde.
		<para/>
		Toch wordt ook in Spanje de roep om de stierengevechten te stoppen steeds
		sterker, steeds meer mensen vinden het toch niet meer passen in deze tijd.
		Maar de traditie is diep geworteld dus het zal nog wel even duren.
	</blog:content>
</blog:item>
