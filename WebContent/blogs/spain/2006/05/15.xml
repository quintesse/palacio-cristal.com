<?xml version="1.0" encoding="UTF-8"?>
<blog:item title="San Isidro" xmlns:blog="http://www.codejive.org/NS/portico/weblog">
	<blog:content xmlns="http://www.codejive.org/NS/portico/richtext">
		San Isidro is het feest van de patroonheilige van Madrid en wordt
		uitbundig gevierd in de dagen ervoor en erna met vele concerten en
		optredens in de vele parken en op de vele pleinen die Madrid rijk is.
		<para/>
		Maar het draait uiteindelijk allemaal om San Isidro en dan wel San Isidro
		de Boer want er schijnen wel 13 verschillende heilige San Isidros te zijn
		(die katholieken zijn wel scheutig met het uitdelen van heiligverklaringen
		he?). De centrale plaats voor het hoogtepunt van de viering is dan ook het
		pradero van San Isidro wat zoiets betekent als weide, maar nu feitelijk
		gewoon een park en schijnbaar bekend door een
		<link external="http://goya.unizar.es/InfoGoya/Obra/Catalogo/Pintura/221.html">schilderij van Goya</link>.
		<para/>
		Eén van de typische plaatjes die je op zo'n dag kunt zien zijn de mensen
		die gekleed gaan in de traditionele kleding van Madrid aan het eind van de
		19e eeuw, de zogenaamde <i>chulapos</i>. Afgeleid van (of oorzaak van)
		het woord <i>chulo</i> dat zowel <i>onbeschoft/ongemanierd</i> als
		<i>hanig</i> betekent en naar men zegt de gemiddelde Madrileen perfect
		beschrijft.
		<para/>
		Hieronder zie je zowel een voorbeeld van de chulapos en tevens een voor
		ons bekend gezicht op de nederlandse kermis, een loterij maar dan toch
		wel met hele spaanse prijzen!
	</blog:content>
</blog:item>
