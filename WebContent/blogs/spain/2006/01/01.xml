<?xml version="1.0" encoding="UTF-8"?>
<blog:item title="De klokken horen luiden..." xmlns:blog="http://www.codejive.org/NS/portico/weblog">
	<blog:content xmlns="http://www.codejive.org/NS/portico/richtext">
		Waren we helemaal naar Puerta del Sol gekomen om traditioneel onze druiven
		te eten in de hoop dat we het jaar goed zouden kunnen beginnen. We hadden
		ons rot gerend om nog maar op tijd te kunnen komen en ondanks dat we door
		de enorme hoeveelheid mensen niet op het plein zelf konden komen hadden we
		zicht op de klokkentoren. We staan daar dus met duizende mensen, druiven in
		de aanslag, ogen gericht op de wijzer van de klok, ingespannen luisterend
		naar de klokslagen die moeten gaan komen nu de wijzer precies op de 12 lijkt
		te staan.... maar niks, geen klokslagen... en plots schieten de vuurpijlen
		de lucht in! Het is 2006! Mensen om ons heen staan verbouwereerd om zich
		heen te kijken; "Hoorde jij wat? Nee ik ook niet" en beginnen snel de
		druiven naar binnen te proppen. Blijkbaar zijn de klokken te klein en te
		zacht om helemaal aan de andere kant van het plein gehoord te worden.
		<para/>
		Er was trouwens een of andere halve zool, een medium o.i.d. die van tevoren
		had voorspeld dat hij met de kracht van zijn geest de klok precies voor
		twaalven tot stoppen zou dwingen dus we dachten nog "he misschien is het
		hem half gelukt" maar voor iedereen die thuis was gebleven om het op TV te
		volgen waren de klokslagen goed te horen geweest. En in de krant las ik later
		dat het medium had gezegd dat men duidelijk met de klok had "geknoeid" en dat
		het hem daardoor niet was gelukt... jaaaa ja.
	</blog:content>
</blog:item>
