<?xml version="1.0" encoding="UTF-8"?>
<blog:item title="Hitte in Sevilla" xmlns:blog="http://www.codejive.org/NS/portico/weblog">
	<blog:content xmlns="http://www.codejive.org/NS/portico/richtext">
		Ok, we zijn de nacht, de ochtend en een groot deel van de middag goed
		doorgekomen, alles werkt vlekkeloos! Niet dat er geen problemen waren
		natuurlijk, maar dat lag allemaal niet aan ons maar aan de "klant"
		(niet dat je daar de klant op mag wijzen natuurlijk).
		<para/>
		De foto's die ik gister en vandaag heb gemaakt kun je natuurlijk in het
		<link internal="/FotoAlbum/Fotos/2006/2006-06-19,%202006-06-20%20Sevilla">album</link> vinden.
		<para/>
		Maar god, laat ik je vertellen dat het warm is in Sevilla, echt
		<b>warm</b>! Ik ben gisteren begonnen om vanaf het kantoor van Telefonica,
		dat net aan de rand van het centrum ligt, naar de binnenstad te lopen.
		Eerst kom je dan langs een aantal mooie parken waar door de grote
		hoeveelheid bomen tenminste nog wat schaduw is, maar het zweet liep echt
		in stralen langs m'n lichaam. Dan verder langs het paleis richting de
		rivier gelopen om daarna de kathedraal in m'n vizier te nemen (als het
		goed is zou je dit zo moeten kunnen volgen in het fotoalbum).
		<para/>
		Maar eenmaal aangekomen bij de kathedraal had ik zoiets van "pfff, weer
		een kathedraal, so what?". Dat was het moment waarop ik me realiseerde
		dat het helemaal de verkeerde kant op ging met die hitte: ík, geen zin
		om fotos te maken?
		<para/>
		Ik ben maar een cafe ingedoken, heb een biertje besteld en ben gaan lezen
		tot ik afgekoeld was (zo'n 2½ uur later). De rest van de fotos zijn in de
		vroege avond genomen toen het alweer ietsje beter uit te houden was.
		<para/>
		En mijn collega's uit Sevilla maar volhouden dat het "fre'cito" (frisjes)
		was! En ja hoor, de volgende dag was het nóg warmer (bedenk dat het hier
		in Madrid regelmatig dik in de 30 graden is en dat ik dus wel wat gewend
		ben, maar Sevilla is echt veel erger).
	</blog:content>
</blog:item>
