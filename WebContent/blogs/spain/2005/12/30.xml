<?xml version="1.0" encoding="UTF-8"?>
<blog:item title="Europese grondwet" xmlns:blog="http://www.codejive.org/NS/portico/weblog">
	<blog:content xmlns="http://www.codejive.org/NS/portico/richtext">
		Zoals wij in Nederland om klokslag 12 uur elkaar allemaal feliciteren en zoenen
		om daarna naar buiten te rennen om de fik te steken in onze vuurwerkpakketten zo
		eet men in Spanje druiven. Het mooist is als je daarvoor op Plaza de Sol kunt zijn
		midden in Madrid waar iedereen wacht totdat de klokken het nieuwe jaar inluiden.
		Maar als je daar niet kunt zijn dan kun je de klok ook op TV zien. <blog:summary>Het idee is dat
		je bij elke klokslag een druif in je mond doet en als je dat met perfect timing
		doet dan zul je geluk hebben in het komende jaar.</blog:summary> Het grappige is dat de klokken
		niet elk jaar hetzelfde slaan, soms gaan ze erg snel en dan klaagt iedereen dat ze
		met een mond vol druiven stonden zonder tijd om ze door te slikken en het jaar 
		erop klaagt men dan weer dat het te langzaam ging en dat het zo te makkelijk was.
		Zo zie je maar wij Nederlanders zijn echt niet de enigen die om niks een excuus
		zoeken om te klagen.
		<para/>
		Hieronder een plaatje van blikjes die je kunt kopen die precies 12 druiven bevatten
		die al ontpit zijn en geen schil meer hebben (vooral oudere vrouwens lijken dit
		te verkiezen en zitten soms uren van tevoren al hun druiven te pellen en ze van pitjes
		te ontdoen).
	</blog:content>
</blog:item>
